{"pageProps":{"postContent":"<p>widzę Twój kształt pod powiekami<br>\nkiedy zamykam oczy i całkiem sam<br>\nw krótkich chwilach między przeżyciami<br>\nw powidokach zmysłów trwam</p>\n<p>żywiej niż myśl pamięta<br>\nciało tak lekko dotykane<br>\nte rozespane momenty<br>\nkiedy żyć razem nam było dane</p>\n<p>pomiędzy palcami moich dłoni<br>\nzostało miejsce na wplecione twe<br>\nlecz życie inne wybiera drogi<br>\nplany nieubłaganie przepisuje</p>\n<p>jak negatywy nigdy nie wywołane<br>\nna wpół prawdziwe na wpół zmyślone<br>\nte chwile żyją wiecznie<br>\nzawieszone w ciemności powiek</p>\n","title":"Powidoki","date":"2023-07-17"},"__N_SSG":true}