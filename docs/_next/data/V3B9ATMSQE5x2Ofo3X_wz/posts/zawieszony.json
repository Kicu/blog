{"pageProps":{"postContent":"<p>w wannie ciemnej pełnej wody<br>\nzawieszony pośród czasu<br>\nnitki myśli łapię w dłonie<br>\ni z nich zwijam kłębek głosu</p>\n<p>tam gdzie ciemność wszechogarnia<br>\nnawet myśli w niej mrocznieją<br>\nz twarzą nisko opadniętą<br>\nblasku życia poszukuję</p>\n<p>jasność słabą daje świeca<br>\nblask co złudnie kusi<br>\ntłuste ćmy do niego lecą<br>\npłoną wolno w gęstej ciszy</p>\n<p>płoną z nimi światy całe<br>\nzbudowane w mojej głowie<br>\nktóre z Tobą odwiedzałem<br>\nsnując słodkie sny na jawie</p>\n<p>lecz wśród gruzów i popiołów<br>\nfundamenty stawiam nowe<br>\nw wiecznym cyklu wymyślania<br>\nzaplątany jestem w głowę</p>\n<p>chwytam ręcznik włączam światło<br>\nz wanny mrok ucieka<br>\nw zakamarkach pochowany<br>\nna kolejną chwilę czeka</p>\n","title":"Zawieszony","date":"2023-06-11"},"__N_SSG":true}