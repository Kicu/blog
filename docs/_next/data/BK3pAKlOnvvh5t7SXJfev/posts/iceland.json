{"pageProps":{"postContent":"<p>wyjechać w daleką dzicz<br>\ngdzie czasu bieg zastyga<br>\nby nowy świat odkrywać<br>\npod okiem thora i odyna</p>\n<p>krople słone ciało wyrzuca<br>\npod żar nieba wystawione<br>\na wiatr lodowaty dyktuje<br>\ndrogi boleśnie kroczone</p>\n<p>kijek za kijkiem za stopą stopa<br>\njak gejzer emocji burza<br>\nwybucha w Tobie i gaśnie<br>\nstwardniałe serce rozkrusza</p>\n<p>żeby na końcu z tęczy blasku<br>\nnamiot utkany rozbić<br>\npalce stóp zawinąć w plastry<br>\ni w poranka mgle od nowa<br>\nw drogę dalszą iść</p>\n<p>migawki tych momentów<br>\nzapisane w głowie<br>\nbierzesz do domu by<br>\nw krótkich chwilach codziennej prozy<br>\noddychać ich spokojem</p>\n","title":"Islandia","date":"2023-07-29"},"__N_SSG":true}